সাম্প্রতিক সময়ের GRE নিয়ে অনেকেই বিভিন্ন আশংকা প্রকাশ করছেন।আমি সাম্প্রতিক সময়ে আমার GRE অভিজ্ঞতা এখানে শেয়ার করছি।
আমি GRE তে 320 ( Q-166, V- 154 ) পেয়েছিলাম। আমি এবং আমার এক বন্ধুর ( যে 322 পেয়েছে ) প্রস্তুতি মোটামুটি একই ছিল।  আমি এখানে জিয়ারির খুঁটিনাটি নিয়ে আলোচনা করব এবং কিছু টিপস দেওয়ার চেষ্টা করব যাতে অনেকের কিছুটা হলেও উপকার হয় ।প্রথমেই ক্ষমা চেয়ে নিচ্ছি লেখাটা বড় হয়ে যাওয়ার কারণে তবে আমি এখানে সামগ্রিক সব বিষয় নিয়েই আলোকপাত করার চেষ্টা করব।
কোয়ান্ট : শুরুতেই Magoosh এর  ভিডিওগুলো দেখে নেওয়া উচিত কোয়ান্ট এর জন্য সবচেয়ে উপযুক্ত বই হচ্ছে Manhattan 5lb। শুধু এই একটি বই  সল্ভ করেই আমি 166 পেয়েছিলাম। খুব ভালোভাবে বুঝে বুঝে অংক করতে হবে ,কনসেপ্ট অনেক ক্লিয়ার থাকতে হবে। জিয়ারিতে  সবসময়ই কোয়ান্টিটির চেয়ে কোয়ালিটি বড় বলে আমার মনে হয়। প্রচুর মেটেরিয়ালস সলভ করার চেয়ে কিছু ম্যাটেরিয়াল খুব ভালোভাবে বুঝে সল্ভ করলেই হয়। জিয়ারির ম্যাথগুলো হচ্ছে মেন্টাল ম্যাথ। ক্যালকুলেটর ব্যবহার না করে খুব সহজে মাথায় অনেক হিসাব নিকাশ করতে হবে। জ্যামিতি এবং সম্ভাব্যতার জন্য অবশ্যই Nova Math Bible দেখা উচিত। কারো Magoosh  একাউন্ট থাকলে সেখান থেকে অংকগুলো প্র্যাকটিস করা উচিত। যদিও অংকগুলো জিয়ারি মান এর  না তারপরও সময় ধরে ধরে প্র্যাকটিস করলে সময়ের সাথে অভ্যাস তৈরি হবে। সাধারণত সায়েন্স ব্যাকগ্রাউন্ড এর ছাত্রদের কোয়ান্টে অতোটা প্রবলেম হয় না। তারপরও Manhattan 5lb কারো কাছে কঠিন লাগলে বেসিক এর জন্য Manhattan 1-6 দেখা যেতে পারে।
ভার্বাল : সাধারণত কারো ইংরেজি দক্ষতা খুব উচ্চমানের না হলে তাকে ভার্বালে প্রথমে অনেক কষ্ট করতে হয় ।ভার্বাল এক বিভীষিকার নাম। তবে প্ল্যান করে আগালে পরের দিকে অনেক কিছুই সহজ হয়ে যাবে। শব্দের জন্য Barrons High Frequency 333 এবং Magoosh GRE Flashcard  অ্যাপ ব্যবহার করা উচিত। অনেকের ধারণা প্রচুর শব্দ জানলেই ভার্বালে ভালো করা যায় কিন্তু এটা একেবারেই ভুল। 1000 শব্দ ভালোভাবে জানলেও তা দিয়ে অনেক কিছু করা সম্ভব। Wordsmart 1 ও  শব্দের জন্য ভালো। শব্দের শুধু  অর্থ জানলে হবে না বাক্যে তার ব্যবহার খুব ভালোভাবে জানতে হবে এবং একটা শব্দের বিভিন্ন অর্থ গুলো সম্পর্কে ভালো ধারণা রাখতে হবে। প্রচুর পেপার পড়ার অভ্যাস থাকলে সেটা খুবই ভালো। রেগুলার Newyork Times,Aldaily,Telegraph  এগুলো 2-3 টি আর্টিকেল পড়া উচিত এবং নতুন শব্দগুলো শেখা উচিত। একটা আর্টিকেল এর সারমর্ম খুব অল্প সময়ের মধ্যে বুঝতে পারলে সেটা পরবর্তীতে RC( Reading Comprehension ) এর জন্য  অনেক ভালো হবে। শব্দ ,বাক্যের গঠন এবং একটা প্যাসেজের সারমর্ম এগুলো না বুঝতে পারলে এই স্কিল ডেভলপ করতে প্রচুর সময় দিতে হবে। কারো Magoosh একাউন্ট থাকলে সেটা অবশ্যই হেল্পফুল হবে। শব্দ এবং বাক্য গঠন সম্পর্কে খুব ভালো না খুব ভালো ধারনা থাকলে সেটা TC ( Text Completion )  এবং SE ( Sentence Equivalence ) জন্য খুবই ফলপ্রসূ হবে। অনেকেই বলে Magoosh এর  সবকিছুই ভালো কিন্তু আমার কাছে মনে হয়েছে গ্রেক বাংলা বিগ বুক এর কোনো বিকল্প নাই RC এর জন্য। এটা অবশ্যই সলভ করা উচিত। এছাড়াও আমি কিছু পিডিএফ যেগুলো রিয়েল জিয়ারির বিভিন্ন সময় এর প্রশ্ন সেগুলো সল্ভ করেছিলাম যা আমার কাছে অনেক বেশি কার্যকরী বলে মনে হয়েছে কারণ পরীক্ষায় আমি ওই টাইপের অনেক প্রশ্ন পেয়েছি।  সব পিডিএফ আমি গুগল ড্রাইভে আপলোড করে দেব। প্রথমদিকে ভার্বাল সেকশন খুবই বিরক্তিকর লাগবে কিন্তু ট্রাস্ট মি সময়ের সাথে সাথে অনেক কিছুই বুঝতে পারা যাবে। RC এর জন্য প্যাসেজে যা বলেছ ঠিক সেইভাবে উত্তর করতে হবে এবং প্যাসেজের অন্তর্নিহিত তাৎপর্য বুঝতে হবে। আমি কি ভাবলাম, সমাজ কি ভাবে ,সবাই কি ভাবে এই ভেবে আন্সার করা যাবে না। যদি প্যাসেজে বলা থাকে সূর্য দক্ষিনে ওঠে তাহলে সূর্য অবশ্যই দক্ষিনে ওঠে। যারা বিশ্ববিদ্যালয়ে থাকাকালীন জি আর ই প্রিপারেশন নিতে চাও তাদের অবশ্যই বলবো প্রচুর পড়ার অভ্যাস করা উচিত,আর্টিকেল নভেল পড়ার অভ্যাস থাকলে সেটা পরবর্তীতে অবশ্যই উপকারী হবে। ও হ্যাঁ যেটা বলতে ভুলে গিয়েছি তা হল RC  এর জন্য Gregmat  ইউটিউব চ্যানেল অনেক বেশি কার্যকরী। অনেকেই RC  গুরুত্ব দেয় না কিন্তু কখনো এটা করা উচিত নয় কারণ প্রায় অর্ধেক প্রশ্ন এখান থেকে আসে। পরীক্ষার 15- 20 দিন আগে অবশ্যই ETS  মেটেরিয়াল খুব ভালভাবে সলভ করা উচিত।
অনেক মকটেস্ট থাকলেও Powerprep-1,Powerprep-2 ই সবচেয়ে ভাল মানের । এই দুটি অবশ্যই পরীক্ষার কমপক্ষে ৫-৬ দিন আগে শেষ করা উচিত যাতে কি কি ভুল হয়েছে তা ঠিক করার কিছুটা সময় পাওয়া যায় ।
দ্রষ্টব্য :
১| ইঞ্জিনিয়ারিং ছাত্রদের অবশ্যই কোয়ান্টে 160 + পাওয়ার চেষ্টা করা উচিত। অনেক বিশ্ববিদ্যালয় এবং প্রফেসর ই 160+  কে খুব গুরুত্ব দেয়।
২| প্রচুর মেটেরিয়াল সলভ করার চেয়ে কম মেটেরিয়াল খুব ভালোভাবে সলভ করা অবশ্যই কার্যকরী উদ্যোগ বলে আমার কাছে মনে হয়।
৩| প্রস্তুতি অবশ্যই স্ট্রং পয়েন্ট এবং উইক পয়েন্ট এর উপর নির্ভর করে নেওয়া উচিত। যে যে ক্ষেত্রে দুর্বল তার অবশ্যই সেই ক্ষেত্রে বেশি গুরুত্ব দেওয়া উচিত।
৪| Powerprep-1,2 তে খারাপ করলেও মন খারাপ করার কিছু নেই। আমি নিজেই PP1-308 এবং PP2-310 পেয়েছিলাম। কি কি ভুল গিয়েছে সেই গুলো অবশ্যই বেশি করে চর্চা করা উচিত।
৫| পরীক্ষায় ব্রেকে অবশ্যই চকলেট খাওয়া উচিত :p । শুনেছি চকলেট খেলে মাথা দ্রুত কাজ করে।
সব পিডিএফ এর গুগোল ড্রাইভ লিনক হচ্ছে এইটা :
https://drive.google.com/drive/folders/1Z6Uoj2Zf5jPtaaVNy635QOVFl5QUtaNi?usp=sharing
Happy Learning...
